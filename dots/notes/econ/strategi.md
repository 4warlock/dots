# INSTUDERINGSFRÅGOR
1.  Vad är en affärsidé och hur bör en bra affärsidé vara utformad?
     * En affärsidé är en långsiktig plan för hur företaget ska nå sina verksamhetsmål.
       Tanken är att den ska vara kort, tyldig och allmänt känd inom företaget så att 
       samtliga anställda ska kunna arbeta mot samma mål och ägna sig åt rätt uppgifter.

2.  Vad är skillnaden mellan vision och mission?
     * Mission är företagets uppgift och meningen med verksamheten medans Vision är 
       ett önskvärt framtida tillstånd företaget vill uppnå.

3.  Vad är strategi?
     * Strategin är åtgärder företaget vill ta för att nå tillståndet i visionen.

4.  Vilka typstrategier ingår i ansoff-matrisen och hur kan denna modell användas?
     - Alla dessa handlar om att tillväxt kan ske genom lite olika strategier. 

     * Marknadspenetration: Handlar om t.ex reklam, aggressivare försäljning och en satsning
       på att ta marknadsandelar från konkurrenterna.

     * Produktutveckling: Företaget satsar på att utveckla nya produkter på den existerande
       marknanden. 

     * Marknadsutveckling: Lansering av existerande produkter på nya marknader, t.ex genom 
       att etablera försäljningskontor i nya delar av världen.
    
     * Diversifiering: Både utcekling av nya produkter och ingång på nya marknader samtidigt.
       Detta brukar vara den svåraste att uppnå. 

5.  a) Vilka generiska affärsstrategier ingår i porters modell?
       * Kostnadsledarskap (Låga kostnader): Att vara den mest effektiva producenten med lägst 
         priser för en bred marknad.

       * Differentiering: Att erbjuda något unikt som kunderna värderar högt och är villiga att
         betala extra för på en bred marknad.

       * Fokusering (Fokus på en del av marknaden): Att rikta in sig på en specifik nisch. 
         Denna delas i sin tur upp i kostnadsfokus eller differentieringsfokus

5.  b) Vad är huvudsakliga skillnaden mellan fokusstrategi och de övriga?
       * Den största skillnaden är marknadens omfattning (scope). Medan kostnadsledarskap och 
         differentiering siktar på den breda marknaden, begränsar fokusstrategin sin spelplan 
         till ett smalt segment eller en nisch.

         Inom denna nisch försöker man sedan vinna genom att antingen vara billigast eller mest
         unik för just den specifika kundgruppen.

       **Om ett företag försöker tillämpa flera strategier samtidigt utan att lyckas bli bäst på
         någon av dem, riskerar de att hamna i läget "Stuck in the middle". Det innebär att man 
         varken är billigast eller mest unik, vilket leder till otydlighet mot kund och ofta låg 
         lönsamhet.**

6.  Jämför Treacys och Wiersemas modell (avsnitt 3.1) med Porters generiska strategier. 
    Vilka likheter och olikheter finns?
     *  Treacy och Wiersema fokuserar mer på verksamhetsmodellen och vad företaget brinner för 
        internt för att skapa kundvärde. 
     
     De jobbar primärt mot dessa tre områden:

     *  Operationell verksamhet: Fokus på snabbhet, pris och bekvämlighet.
        Man trimmar processer för att minimera friktionen för kunder, tänk Amazon eller lidl.

     *  Produktledarskap: Fokus på innovation, alltid ha de senaste och bästa. Tänk Tesla eller Nike. 

     *  Närhet till kunden: Kundrelationer och skräddarsydda lösningar, man säljer inte en produkt. 
        Man säljer en lösning på den specifika kundens behov. Tänk privatbank eller konsultbyrå.

    \\ Sammafattat kan man säga att T&W fokuserar på vad företaget kan leverera till kunderna medans
    \\ porter mest riktar in sig på konkurrensen mellan företagen. 
      

7.  a) Vad kännetecknar blue ocean strategy?
       * Blue Ocean Strategy innebär att man utgår från en befintlig marknad, men omdefinierar
         värdeerbjudandet så att man skapar en ny typ av lösning som löser kundens problem på
         ett helt annat sätt, vilket minskar direkt konkurrens.  
       
    b) När kan det vara gynnsamt att försöka använda en sådan strategi?
       * Blue Ocean Strategy är gynnsam när konkurrensen är hård, kunder är missnöjda med befintliga
         lösningar och det finns möjlighet att omdefiniera värdeerbjudandet så att nya kundgrupper skapas
         istället för att konkurrera om befintliga.

8.  Vilka förmågor och resurser finns det inom ett företag? Hur kan dessa användas för 
    att få konkurrensfördelar?
    * Kompetensen hos de anställda, företagets tekonologi, varumärken, patent, finansiella resurser, 
      tillgång till råvaror, effektiviteten i i produktionsapparaten samt företagets marknadsposition. 

      Företag kan använda sina resurser genom att organisera och kombinera dem på ett sätt som skapar 
      konkurrensfördelar. Genom dynamiska förmågor kan företaget anpassa och utveckla sina resurser i 
      takt med förändringar i omgivningen, vilket gör det möjligt att kontinuerligt förnya sina 
      värdeerbjudanden och behålla sin position på marknaden.

9.  Beskriv strategiprocessen. Vad händer med processen när oväntade händelser inträffar?  
    * Enligt Mintzberg är strategiprocessen inte helt linjär eller planerad. Organisationer utgår ofta från en
      planerad och avsiktlig strategi, men alla delar genomförs inte, vilket leder till icke-genomförda strategier.
      När oväntade händelser inträffar tvingas organisationen anpassa sig, vilket ger upphov till framväxande 
      strategier. Den strategi som faktiskt genomförs i praktiken blir den realiserade strategin, som består av
      både avsiktliga och framväxande delar.

10. Vad är en SWOT-analys? Varför gör man den och hur används den?
    * En SWOT-analys är ett strategiskt analysverktyg som används för att analysera en organisations styrkor,
      svagheter, möjligheter och hot. Styrkor och svagheter analyseras internt 
      inom verksamheten, medan möjligheter och hot identifieras i den externa omvärlden.

      Syftet med SWOT-analysen är att skapa en tydlig överblick över organisationens situation och ge underlag för 
      strategiska beslut. Den används för att utveckla strategier som utnyttjar styrkor och möjligheter samt hanterar
      svagheter och hot.

11. Vad ingår i Boston-matrisen respektive GE-McKinsey-matrisen? Hur hör dessa modeller ihop
    med produktlivscykeln och hur kan de användas?
    * Boston-matrisen och GE–McKinsey-matrisen är portföljanalyser som används för att bedöma företagets produkter
      eller affärsområden. Boston-matrisen bygger på marknadstillväxt och relativ marknadsandel och delar in 
      produkter i stjärnor, kassakor, frågetecken och byrackor.

      GE–McKinsey-matrisen är mer detaljerad och analyserar marknadens attraktivitet och företagets konkurrenskraft.

      Modellerna hänger ihop med produktlivscykeln genom att produkter rör sig mellan olika positioner över tid,
      exempelvis från frågetecken till stjärna och vidare till kassako. De används för att avgöra vilka produkter
      man ska satsa på, behålla eller avveckla.

12. Vilka delar ingår i Porter’s five forces? På vilket sätt kan modellen vara användbar?
    * Porter’s Five Forces består av fem konkurrenskrafter: konkurrens mellan befintliga företag, hot från nya aktörer, 
      hot från substitut, kundernas förhandlingsstyrka och leverantörernas förhandlingsstyrka. Modellen används för att
      analysera konkurrenssituationen i en bransch och bedöma dess attraktivitet och lönsamhet. Den fungerar som
      underlag för strategiska beslut och hjälper företag att förstå hur de kan stärka sin konkurrenskraft.

13. Vilka intressenter kan ett företag ha och hur kan de påverka företagets strategiska beslut?
    * Ett företag kan ha flera olika intressenter, både interna och externa. Exempel på interna intressenter är ägare, 
      ledning och anställda, medan externa intressenter kan vara kunder, leverantörer, långivare, staten, fackföreningar, 
      lokalsamhället och media.

      Intressenterna kan påverka företagets strategiska beslut genom att ställa krav, utöva inflytande eller tillföra 
      resurser. Ägare kan påverka genom avkastningskrav, kunder genom efterfrågan och preferenser, anställda genom
      kompetens och arbetsinsatser samt staten genom lagar och regler. Företaget behöver därför ta hänsyn till
      olika intressenters intressen vid strategiska beslut.

14. Hur kan man göra en omvärldsanalys? Vilka trender/förändringar kan du se i omvärlden som
    påverkar många svenska industriföretag idag?
    * En omvärldsanalys kan göras genom att systematiskt analysera faktorer utanför företaget som kan påverka dess
      verksamhet. Ett vanligt verktyg är PESTLE-analysen, som omfattar politiska, ekonomiska, sociala, teknologiska,
      legala och miljömässiga faktorer. Genom att använda PESTLE får företaget en strukturerad bild av omvärlden och 
      kan identifiera både möjligheter och hot som är viktiga för strategiska beslut.

      För många svenska industriföretag idag är flera omvärldstrender särskilt betydelsefulla. Exempel är ökade 
      miljö- och hållbarhetskrav, högre energipriser, teknologisk utveckling och digitalisering, automation,
      förändrade globala handelsvillkor samt politiska och säkerhetspolitiska osäkerheter. Även lagstiftning inom
      klimat och arbetsrätt påverkar företagens strategiska val.

15. Vad är viktigt att tänka på vid genomförande av strategier? Hur bör man sätta mål?
    * Vid genomförande av strategier är det viktigt att strategin är tydligt kommunicerad och förankrad i organisationen 
      samt att den stämmer överens med företagets vision och övergripande mål. Alla i organisationen behöver arbeta mot
      samma mål, och det krävs tillräckliga resurser, ansvarsfördelning och uppföljning. Eftersom omvärlden kan förändras
      är det också viktigt med kontinuerlig kontroll och möjlighet att justera strategin vid behov.

      Mål kan sättas på olika sätt beroende på syfte. SMARTA mål är specifika, mätbara, accepterade, realistiska och
      tidsbestämda och används ofta för operativa och kortsiktiga mål. VAGT-mål är istället visionära, accepterade,
      gemensamma och tidsatta och används främst för mer övergripande och långsiktiga mål där exakt mätbarhet inte
      alltid är möjlig.

# VAD ÄR EN STRATEGI?
En bra strategi kan svara på dessa fyra frågor: 
1. Vilket område tävlar vi inom?
2. Vad skapar vi för värde?
3. Vad använder vi för resurser och förmågor för att leverera detta värde?
4. Hur kan vi bevara vårt unika värdeskapande

En riktigt bra strategi svarar inte bara på vad man gör. Den visar även en
tydlig gräns för vad man ska göra och inte göra. 

Det visar sig även ofta att ens strategi inte blir vad man har tänkt, det kan
vara stor skillnad på vad man planerat att göra vs vad man faktiskt gör. 

Det är även viktigt att komma ihåg att ens stratetgi behöver vara planerad 
enligt en tidsram, timing kan vara extremt viktigt. Du kan ha gjort helt rätt
men vara på fel plats eller tillfälle och detta gör att ditt värdeskapande ej
uppskattas på rätt sätt eller missas totalt.

# BETYDELSE FÖR ORD ENLIGT SLIDES 
Mission: Vad vi är till för

Vision: Vad vi vill uppnå på sikt

Strategi: Hur vi vill arbeta för att uppfylla mission och sträva mot vision

Mål: viktiga aspekter vi håller reda på för att se att strategin fungerar

